<!DOCTYPE html>
<html lang="en-US">
  <head>
    <meta name="viewport" content="width=device-width, initial-scale=1">
    <meta charset="utf-8">
    <meta name="keywords" content="ilse, l&#246;bker, lobker, loebker">
    <meta name="description" content="Een 28-jarige jongedame schrijft over haar leven.">
    <title>Ilse Löbker | 2020</title>
    <link rel="stylesheet" href="/assets/css/main.css">
  </head>
  <body>
    <div id="container">
      <div id="navigation">
        <div class="navigation--previous">
          <a class="button--back" href="/">Home</a>
        </div>
      </div>

      <h1 class="blog--title">Het jaar 2020</h1>
      <p class="blog--date"> December 2020</p>
      <p class="introduction">Over verbouwen, reizen, nieuwe hobbies en mentale gezondheid. COVID-19 editie.</p>

      <div class="content--detail">
        <p>Zo. Dat was even wat anders. Ik denk niet dat ik dit jaarverslag kan beginnen zonder de <em>elephant in the room</em> te benoemen: COVID-19.</p>

<h2 id="covid-19">COVID-19</h2>
<p><em>In een razendsnel tempo veranderde de wereld..</em></p>

<p>Nee, zo gaan we dit jaarverslag niet beginnen. De meeste nieuwssites zullen ondertussen wel een “2020”-verslag hebben gepubliceerd met de algemene blabla. Dit is mijn jaarverslag.</p>

<p>Corona gaf me een paar weken de volle angst. Daarna heb ik besloten ermee te leren leven. Ondertussen vind ik het wel lekker rustig zonder sociale activiteiten. Ik geniet ervan zolang het kan. Tegelijkertijd mis ik het sociale leven wel weer, en dan vooral de festivals en toffe bandjes.</p>

<p>Ik ben blij dat er (tot nu toe) niemand in mijn buurt erg ziek is geworden. En ik ben blij dat oma† afgelopen december is overleden. Dat we in alle rust afscheid van haar hebben kunnen nemen: met de hele familie, naar haar wensen.</p>

<p>Voordat we doorgaan: het stelt me gerust te weten dat niet alleen voor mij, maar voor iedereen een kutjaar was. Dat gezegd te hebben..</p>

<h2 id="hoogtepunten">Hoogtepunten</h2>
<p>Het virus bracht wat verandering in de planning. Taylor Swift, Rammstein en Lowlands werden geannuleerd of verplaatst. Maar er gebeurden ook veel leuke dingen.</p>

<h3 id="verbouwen">Verbouwen</h3>
<p>In januari bouwden we onze tweede slaapkamer om tot kantoorruimte met zelfgemaakte bureaus. In februari gingen we door. Toen bestelden we de benodigde materialen (halter met gewichten, kettlebell, trainingsbank), zegde ik mijn sportabonnement op en bouwden we onze derde slaapkamer om tot een sportkamer.</p>

<h3 id="reizen">Reizen</h3>
<p>Halverwege maart gingen we een weekendje naar Regensburg, waar we genoten van een prachtig uitzicht over de Donau en het typische Zuid-Duitse kellerbier. De timing van dit weekend kon niet beter: het volgende weekend ging Beieren in lockdown.</p>

<p><img src="/assets/images/blogs/2020/duits-eten.jpg" alt="Typisch Duits eten" /></p>
<div class="image--description">Jäger-schnitzel mit Spätzl, Salat und 0,5L Kellerbier. Onze laatste maaltijd in een restaurant voordat het thuiswerken begon.</div>

<p>In juli kon onze 15-daagse roadtrip naar Kroatië en Slovenië gewoon doorgaan. Slechts 10% van de normale stroom aan vakantiegangers was daadwerkelijk gekomen — ideaal om rustig de omgeving te verkennen. Coronaproof natuurlijk. Waar je bij de Plitvicemeren normaal achter elkaar aanloopt, hadden we de plek voor onszelf. Dit was ook het geval in Slovenië, waar we samen met de locals genoten van de rust bij het meer van Bled. Ook hier weer een gevalletje perfecte timing: nog geen week nadat we thuis waren werd een verplichte 14-daagse quarantaine ingesteld voor terugkomend verkeer uit Kroatië.</p>

<p><img src="/assets/images/blogs/2020/bohinj.jpg" alt="Het meer van Bohinj" /></p>
<div class="image--description">Het meer van Bohinj in Slovenië, het middenpunt van Triglav National Park. De volgende dag hebben we hier in de bergen gecanyond.</div>

<p><img src="/assets/images/blogs/2020/canyoning.jpg" alt="Springen van een rots" /></p>
<div class="image--description">Tijdens ons canyoning-avontuur. Met een groepje van 8 gingen we vanaf de bron van de rivier klimmend, glijdend, abseilend en springend terug naar de beschaving. Dit was de tweede sprong, een sprong van zo'n 2,5 meter. Deze bereidde ons voor op wat zou komen: een sprong van 6 meter langs een waterval. Ik heb in deze 3 uur heel wat angsten overwonnen. Hiervoor durfde ik nog niet te duiken in het zwembad.</div>

<h3 id="nieuwe-hobbies">Nieuwe hobbies</h3>
<p>In september begon ik aan mijn nieuwe hobby: paardrijden. Elke dinsdagavond vermaak ik me het met poetsen, opzadelen en berijden van een verkozen paard dat mij voor een halfuur als rugzakje mag gebruiken. Na drie maanden privéles begin ik de basis (en het paard) onder de knie te krijgen en kan ik redelijk non-verbaal communiceren met het paard om haar te sturen waar ik heen wil. Wie wist dat het zo lastig zou zijn?</p>

<p><img src="/assets/images/blogs/2020/paardrijden.jpg" alt="Een maf paardje" /></p>
<div class="image--description">Dit is Roos, het liefste paard van stal. Als je haar staat te poetsen en de staldeur op een kier hebt staan, gluurt ze naar buiten om te kijken wat er in de gang gebeurt. Dit soort fratsen dus.</div>

<p>Niet doorvertellen, maar veel lieve woordjes en eventjes krabbelen achter het oor van tevoren zijn de helft van het werk.</p>

<h2 id="doelen">Doelen</h2>
<p>2020 was het perfecte jaar voor doelen. Ik startte het jaar met één doel, maar eindigde met twee:</p>

<ol>
  <li>Mentale gezondheid</li>
  <li>Investeren (deel 2)</li>
</ol>

<h3 id="mentale-gezondheid">Mentale gezondheid</h3>
<p>Laten we beginnen bij de minder leuke dingen. Praten over mentale gezondheid wordt nog steeds gezien als een taboe. Er gaat een lichtje in mij branden wanneer ik iemand hoor over mentale gezondheid. Want: daar zijn we niet allemaal even eerlijk over.</p>

<p>Bij mij gaat het ook met ups en downs. Dat is blijkbaar normaal, maar niemand die je ervoor waarschuwt. Alsof je lekker aan het wandelen bent en het ineens mistig wordt.. en je de route niet meer zeker weet.. en het vervolgens gaat stortregenen terwijl je je zomerschoenen aan hebt.</p>

<p>Dit jaar focuste ik me op mentale gezondheid. Daarvoor stak ik mijn eigen risico in basis GGZ. In een paar maanden tijd leerde ik omgaan met onder andere paniekaanvallen en stress. In die sessies ontdekte ik waar ik op reageer en wat ik nodig heb om een terugval te vermijden — of in ieder geval te verlichten.</p>

<p>Het kost tijd en energie, maar het werkt. In plaats van bijna dagelijkse paniekaanvallen heb ik er in de laatste zes maanden slechts twee gehad. Ups en downs? Hogere pieken, minder diepe dalen. Daadwerkelijke terugval? Geen.</p>

<p>Toch een stukje groei en bloei, ook al lees je dat hier niet direct terug. Ik merk het effect in ieder geval dagelijks. Voor regenbuien draag ik nu een paraplu. En vanwege COVID-19 heb ik het idee dat er meer over mentale gezondheid wordt gepraat (vooral onder mijn generatie en jonger) en daar ben ik blij om.</p>

<p>Verder moet ik ergens kwijt dat ik er dit jaar achter kwam dat een oud-klasgenootje van me, met wie ik het altijd goed kon vinden, <a href="https://mensenlinq.nl/overlijdensberichten/joyce-leonie-celine-joyce-meijer-8424484/">is overleden</a>. Dit lijkt me de plek daarvoor. Bij deze.</p>

<h3 id="investeren-deel-2">Investeren (deel 2)</h3>
<p>Op naar betere tijden. Als je mijn verslag <a href="/2019">van vorig jaar</a> hebt gelezen, komt ‘investeren’ je waarschijnlijk bekend voor. Vorig jaar heb ik een poging gedaan om te investeren (beleggen), maar besloot ik dat dat de moeite niet waard was. Daar kwam ik dit jaar op terug.</p>

<p>Eind februari kocht ik mijn eerste ETF’s. Ondertussen zit er een paar duizend euro in mijn DEGIRO-account met een rendement van 10%. Natuurlijk schommelt dat van dag tot dag, maar over het algemeen is het een stijgende lijn. In tegenstelling tot mijn spaarrekening: die ontving dit jaar 0,01% rente, waarschijnlijk voor de laatste keer.</p>

<p>Mijn insteek? Geld wegzetten voor later en het in de tussentijd laten groeien. Vroeger <em>kon</em> dat met een spaarrekening, maar met de rentes van tegenwoordig is dat verleden tijd. In plaats daarvan heb ik een noodgevallenpotje op mijn spaarrekening en besteed ik mijn overige spaargeld aan ETF’s. Je kunt het vergelijken met een extra pensioenregeling, behalve dat ik het werk zelf doe.</p>

<p>Elke maand besteed ik een bepaald bedrag aan een door mij uitgekozen groepje ETF’s. Voor later. “Later” als in 20, 30, 40 jaar. Met als doel? Vervroegd pensioen, reizen, een droomhuis.. wie weet.</p>

<p><img src="/assets/images/blogs/2020/zomer.jpg" alt="Liggen in de hangmat" /></p>
<div class="image--description">Oefenen voor later: chillen in een hangmat.</div>

<h2 id="het-beste-van">Het beste van</h2>
<p>Het is tijd. Mijn favorieten van dit jaar. Hier heb ik het hele jaar naar uitgekeken.</p>

<h3 id="favoriete-nummers-van-2020">Favoriete nummers van 2020</h3>
<p>Mijn favoriete nummer van dit jaar was <a href="https://www.youtube.com/watch?v=gdZLi9oWNZg">Dynamite van BTS</a>. Ik weet niet of er een popnummer bestaat dat nóg langer blijft hangen. Dit is gewoon vrolijkheid in 4 minuten.</p>

<p>Ook zeker favoriet dit jaar:</p>
<ul>
  <li>The 1975 – Me &amp; You Together Song (<a href="https://www.youtube.com/watch?v=NF47oaT6qzc">YouTube</a> / <a href="https://open.spotify.com/track/4AQzk2yNWKs6sYhZi6NzVN?si=V2FZawfkTfKBu7ZkCX0QTQ">Spotify</a>)</li>
  <li>Billie Eilish – Therefore I Am (<a href="https://www.youtube.com/watch?v=RUQl6YcMalg">YouTube</a> / <a href="https://open.spotify.com/track/54bFM56PmE4YLRnqpW6Tha?si=4a0f7NUdRoCSJQOT2XA7BA">Spotify</a>)</li>
  <li>Bleachers, Bruce Springsteen – chinatown (<a href="https://www.youtube.com/watch?v=E4uA85iWsIg">YouTube</a> / <a href="https://open.spotify.com/track/7IY2JF7AlVN5uvIUBVnSJd?si=ni5PE38_Qlmc6w5laVm-Hg">Spotify</a>)</li>
  <li>FEVER 333 — BITE BACK (<a href="https://www.youtube.com/watch?v=X8Nm3JIPr3w">YouTube</a> / <a href="https://open.spotify.com/track/2Z1fwyUIhfq8MrxrR1yvsh?si=xAvgozNtQtGejyQ7SGPvag">Spotify</a>)</li>
  <li>Georgia — About Work The Dancefloor (<a href="https://www.youtube.com/watch?v=A4Y9V07wry4">YouTube</a> / <a href="https://open.spotify.com/track/16vkuChBKoNYS33qMcmbDM?si=T3hoM9ZDRJSV9KIyX2c4bw">Spotify</a>)</li>
  <li>LANY — i still talk to jesus (<a href="https://www.youtube.com/watch?v=10jagWArzFw">YouTube</a> / <a href="https://open.spotify.com/track/1FvNOyyBpkZaAZBASx3BH8?si=SRR6TiauQJqH_jNFhgHV_Q">Spotify</a>)</li>
  <li>Machine Gun Kelly – forget me too (feat. Halsey) (<a href="https://www.youtube.com/watch?v=0tn6nWYNK3Q">YouTube</a> / <a href="https://open.spotify.com/track/1VSuFS7PahCN3SWbOcQ98m?si=AMhPhDjsS4yqc2bcLmWzMQ">Spotify</a>)</li>
  <li>Mark Forster, VIZE – Bist du Okay (<a href="https://www.youtube.com/watch?v=M9zSFf63hDM">YouTube</a> / <a href="https://open.spotify.com/track/1O2gOblgfyostGPbLzqghY?si=GcFzw3pqS02-T3uIsYg8OA">Spotify</a>)</li>
  <li>Matt Maeson, Lana Del Rey — Hallucinogenics (<a href="https://www.youtube.com/watch?v=wy9sXy5oHjw">YouTube</a> / <a href="https://open.spotify.com/track/4A8pBxx0of2Y8r56dT0atf?si=fZs9-XZtRBiKNGCKE1OXKA">Spotify</a>)</li>
  <li>The Neighbourhood – Lost in Translation (<a href="https://www.youtube.com/watch?v=quCfXrbqF0o">YouTube</a> / <a href="https://open.spotify.com/track/5TUZhrb8UaaA76NhzZax2Z?si=YzNuobg6Tr-0CHhQOyjnmg">Spotify</a>)</li>
</ul>

<p>Mijn volledige 2020-playlist kun je <a href="https://open.spotify.com/playlist/3tsu0utFGxiWYgoB6GmxZ3?si=TTyni9tlSJeHEmL79q8l6w">hier</a> vinden.</p>

<h3 id="beste-albums-van-het-jaar">Beste albums van het jaar</h3>
<p>Kunnen we beginnen met <a href="https://open.spotify.com/album/1pzvBxYgT6OVwJLtHkrdQK?si=s80LDkxORDi7qwoyw7PrpA">folklore</a>  van Taylor Swift? Ik stond met open mond naar mijn telefoon te staren toen die plaat werd gedropt. Wat een album. Vervolgens <a href="https://www.youtube.com/watch?v=o5SQIECedTY">worden we verrast met een net zo’n goede live documentaire</a>. En als dat nog niet genoeg is, verscheen er <a href="https://open.spotify.com/album/2Xoteh7uEpea4TohMxjtaq?si=kphQ2gMVR6iGopMUpQ02lw">nóg een album</a> in december.</p>

<p>Wow.</p>

<p>Dat maakt de pijn van haar geannuleerde concert in België toch wat draaglijker. Favoriete nummers? folklore: august, the last great american dynasty en this is me trying. evermore: willow, gold rush en marjorie.</p>

<p>Ook deze albums stonden vaak op:</p>
<ul>
  <li><a href="https://open.spotify.com/album/5yAXUpsKaby5IcXgzrNFAw?si=-Kz2-MWoQWSrLgqsn6e5fg">Biffy Clyro – A Celebration Of Endings</a></li>
  <li><a href="https://open.spotify.com/album/0e1WaSNDZnoPixaxDNdWo4?si=S27ofXbESS-VWHE97kX6Ww">Bring Me The Horizon – POST HUMAN: SURVIVAL HORROR</a></li>
  <li><a href="https://open.spotify.com/album/0sOeI7pbAmIc8aDFyvkBUW?si=NleZmIy5Sye5cxIWQy0YzA">Chris Stapleton — Starting Over</a></li>
  <li><a href="https://open.spotify.com/album/7fJJK56U9fHixgO0HQkhtI?si=8urqEEi_QBW3qW621hrelw">Dua Lipa – Future Nostalgia</a></li>
  <li><a href="https://open.spotify.com/album/11sr6VmBTa9Tkzwte11LDZ?si=zdm5Z9PEQYyf0CPhZa29nA">Kelsea Ballerini – kelsea</a></li>
  <li><a href="https://open.spotify.com/album/5XpEKORZ4y6OrCZSKsi46A?si=kTj1O9sYS4Wz1rlp4VHGTg">Lana Del Rey – Norman Fucking Rockwell!</a></li>
  <li><a href="https://open.spotify.com/album/5EqnUTFVewiWTuN11K4G8E?si=LhT5xEgRT5m7ZdmpHZvWfg">Matt Berninger – Serpentine Prison</a></li>
  <li><a href="https://open.spotify.com/album/31qVWUdRrlb8thMvts0yYL?si=lYe-mX4ATNeXWKBx1u6Erg">Tame Impala – The Slow Rush</a></li>
</ul>

<h3 id="games-die-ik-speelde">Games die ik speelde</h3>
<p>Dit jaar heb ik niet echt gegamed. Het idee van ons thuiskantoor was dat het een soort (wo)man cave werd zodat we er samen konden gamen, maar sinds ik er dagelijks 8 uur lang zit kan ik daar écht niet meer zijn buiten werktijd.</p>

<p>Wel een hoogtepuntje: <a href="https://www.youtube.com/watch?v=_3YNL0OWio0">Animal Crossing: New Horizons</a>. Eind april ontving ik mijn exemplaar. Ik ben na 80 uur eindelijk begonnen met het decoreren van mijn eiland. Af en toe pak ik een halfuurtje om mijn eiland op de kop te gooien. Of om even gezellig te kletsen met Filbert, mijn favoriete eilander. Een heerlijk simpele, rustige game. Perfect voor coronatijd.</p>

<p><img src="/assets/images/blogs/2020/animal-crossing.jpg" alt="Screenshot uit Animal Crossing" /></p>
<div class="image--description">Screenshot uit Animal Crossing eerder dit jaar.</div>

<h3 id="alle-boeken-op-een-rijtje">Alle boeken op een rijtje</h3>
<p>Waar ik vorig jaar probeerde minder te lezen, heb ik dit jaar weer de 100 boeken aangetikt. Aangezien sociale activiteiten werden afgezegd, spendeerde ik weekenden lezend op de bank. Ik hield me dit jaar voor om wat minder business en wat meer fictie te lezen. Dat is me redelijk gelukt. Ook koos ik ervoor om meer boeken van vrouwelijke auteurs en meer boeken over racisme te lezen. Ook dat is me gelukt.</p>

<p>De boeken die ik iedereen aanraad zijn <a href="https://www.goodreads.com/book/show/38348476-calypso?ac=1&amp;from_search=true&amp;qid=jvSPt2qepN&amp;rank=1">Calypso</a> van David Sedaris en <a href="https://www.goodreads.com/book/show/17571564-hyperbole-and-a-half?ac=1&amp;from_search=true&amp;qid=ynhZYJczI0&amp;rank=1">Hyperbole and a Half</a> van Allie Brosh. Beide zijn zó grappig. Maar wie ben ik om jou te overtuigen wat grappig is.</p>

<p>Verder bleven deze boeken lang hangen:</p>
<ul>
  <li><a href="https://www.goodreads.com/book/show/54130173-uncomfortable-conversations-with-a-black-man">Emmanuel Acho - Uncomfortable Conversations With a Black Man</a></li>
  <li><a href="https://www.goodreads.com/book/show/20893528-little-women">Louisa May Alcott – Little Women</a></li>
  <li><a href="https://www.goodreads.com/book/show/25235192-waarom-vuilnismannen-meer-verdienen-dan-bankiers">Rutger Bregman – Waarom vuilnismannen meer verdienen dan bankiers</a></li>
  <li><a href="https://www.goodreads.com/book/show/30687200-the-stranger-in-the-woods">Michael Finkel - The Stranger in the Woods: The Extraordinary Story of the Last True Hermit</a></li>
  <li><a href="https://www.goodreads.com/book/show/52626691-see-no-stranger">Valarie Kaur – See No Stranger: A Memoir and Manifesto of Revolutionary Love</a></li>
  <li><a href="https://www.goodreads.com/book/show/52669271-becoming-better-grownups">Brad Montague - Becoming Better Grownups: Rediscovering What Matters and Remembering How to Fly</a></li>
  <li><a href="https://www.goodreads.com/book/show/36809135-where-the-crawdads-sing">Delia Owens - Where The Crawdads Sing</a></li>
  <li><a href="https://www.goodreads.com/book/show/32075671-the-hate-u-give">Angie Thomas – The Hate U Give</a></li>
</ul>

<p>Op <a href="gelezen-in-2020">mijn ‘Gelezen in 2020’-pagina</a> of <a href="https://www.goodreads.com/review/list/11243923?shelf=2020">op mijn Goodreads</a> vind je een lijst met alle boeken die ik dit jaar heb gelezen.</p>

<h2 id="2021-en-verder">2021 en verder</h2>
<p>Ik durf eigenlijk niks meer te zeggen over aankomend jaar. Ik weet wel dat er weer muziekinstrumenten in huis komen. Ik heb een Taylor Academy 12e op het oog en bij het denken aan een digitale buffetpiano word ik al helemaal happy. En stiekem zijn we een vervolg op onze roadtrip aan het plannen.</p>

<p>Blijf thuis en was je handen. Heb een fijne, rustige jaarwisseling. Op naar vaccinaties — en een beter 2021.</p>

      </div>
    </div>
  </body>
</html>
