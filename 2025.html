<!DOCTYPE html>
<html lang="en-US">
  <head>
    <meta name="viewport" content="width=device-width, initial-scale=1">
    <meta charset="utf-8">
    <meta name="keywords" content="ilse, l&#246;bker, lobker, loebker">
    <meta name="description" content="Een 32-jarige jongedame schrijft over haar leven.">
    <title>Ilse Löbker | 2025</title>
    <link rel="stylesheet" href="/assets/css/main.css">
  </head>
  <body>
    <div id="container">
      <div id="navigation">
        <div class="navigation--previous">
          <a class="button--back" href="/">Home</a>
        </div>
      </div>

      <h1 class="blog--title">Het jaar 2025</h1>
      <p class="blog--date">December 2025</p>
        <p class="introduction"></p>
        <div class="content--detail">
        Dit jaar had ik van tevoren al afgeschreven als een tussenjaar. Eentje voor, zeg maar, niet in de boeken. Want als je net een huis hebt gekocht, een nieuwe baan hebt en het leven z'n gang laat gaan zonder grootse plannen, waar moet je dan nog over schrijven?<br><br>

        Je komt er nog wel achter, maar er is <em>genoeg</em> om over te schrijven.<br><br>

        Dit was 2025.
        <p><img src="assets\images\blogs\2025\tuin-2.jpg" alt="Close-up van een mix van oranje klaprozen en witte margrieten in de tuin bij zonnig weer." /></p>

        <h2 id="de-hoofdlijnen">De hoofdlijnen</h2>
        <h3 id="op-wandelvakantie">Op wandelvakantie</h3>
        In februari gingen we voor het eerst in ons leven op wandelvakantie. Drie dagen Zuid-Limburg, om twee dagen daarvan een flink eind te lopen: een etappe van <a href="https://www.frankwandelt.nl/dutch-mountain-trail/dutch-mountain-trail-vaals-gulpen-etappe-2" target="blank">de Dutch Mountain Trail</a> en een deel van <a href="https://www.frankwandelt.nl/limburg/ns-wandeling-heuvelland-wandelroute-limburgse-gulpen-geuldal" target="blank">de OV-stapper Heuvelland</a>. Het ging niet helemaal volgens plan, want de dag voordat we begonnen te lopen, hadden we een bierproeverij bij Gulpener en —laten we de details er niet bijhalen— ik begon die ochtend met een flink zwaar hoofd en een lege maag. Maar: het ging goed. In twee dagen liepen we zo'n 50 km door de glooiende heuvels van Zuid-Limburg, wat een absolute aanrader is.<br><br> Eerste wandelvakantie: succes.

        <p><img src="assets\images\blogs\2025\limburg.jpg" alt="De glooiende heuvels van Limburg en mijn smerige wandelschoenen." /></p>
        <div class="image--description">Lunchen aan de rand van het Eyserbos.</div>

        <h3 id="afspraken-nakomen">Afspraken nakomen</h3>
        Met de verandering van baan had ik gezegd dat, <em>als</em> het op fietsafstand zou zijn, ik ook weer fietsend naar werk zou willen. Beloftes zijn er om waar te maken, dus in februari tikte ik een tweedehands toerfiets op de kop. Nu had ik in een niet-nuchtere bui ook geroepen dat áls ik zou gaan fietsen, ik ook wel een beetje een leuke fiets wilde hebben. Namelijk in mijn favoriete kleur: parelmoer. Dat betekende dat er wat <em>manual labor</em> van mij werd verwacht. Ik heb weinig dagen zoveel gescholden als het Hemelvaartsweekend van dit jaar (pardon), maar ik heb nu wél de gaafste fiets die er is.
        <p><img src="assets\images\blogs\2025\fiets.jpg" alt="Een toerfiets in parelmoerkleur, van groen naar paars." /></p>
        <div class="image--description">Aanschouw: de gave fiets in kwestie.</div>

        <h3 id="de-tuin">De tuin</h3>
        Het grote project van dit jaar was “de tuin”. Dat begon in de winter met de border eruit halen, de grasmat een natuurlijke dood laten sterven (door middel van <em><a href="https://en.wikipedia.org/wiki/Sheet_mulching" target="blank">sheet mulching</a></em>), de grond vruchtbaar maken (met onder andere een kuub <a href="https://nl.wikipedia.org/wiki/Champost" target="blank">champost</a>) en, in het voorjaar, planten in de tuin zetten. Met als doel? De tuin teruggeven aan de natuur, terwijl we er zelf óók plezier van hebben. Dat laatste met een moestuin. We kochten een tunnelkas en maakten een indeling voor de moestuin. <em>Voilà, c'est ça.</em> Soms is het ook niet zo moeilijk: alles wat we moesten doen was zaadjes planten, water geven en heel veel wachten.
        <p><img src="assets\images\blogs\2025\tuin-1.jpg" alt="Een lege tuin met een berg zand en een kruiwagen in het midden." /></p>
        <div class="image--description">In januari verplaatsten we het zand uit de border naar het midden van de tuin om hoogteverschil te creëeren. Sindsdien heb ik spierballen.</div>

        <p><img src="assets\images\blogs\2025\tuin-3.jpg" alt="Een tuin vol met planten." /></p>
        <div class="image--description">Vier maanden later.</div>

        Het doel is om de tuin met 2–3 jaar dicht te hebben, zodat bodembedekkers de boel op z’n plek houden en het onkruid verstikken en de hogere planten de boel versieren en hun ding doen voor de insecten. Ik denk dat we daar wel gaan komen.

        <p><img src="assets\images\blogs\2025\paprika.jpg" alt="Een close-up van een paprikaplant." /></p>
        <div class="image--description">Het goede nieuws? Dit jaar ging géén van mijn (<em>kuch</em> 15 <em>kuch</em>) tomatenplanten dood. En we groeiden maar liefst 1 hele paprika! (die kort hierna door een slak werd verorberd)</div>

        <h3 id="rock-werchter">Rock Werchter</h3>
        In juli was het tijd voor mijn favoriete vierdaagse. Er zijn weinig jaren dat ik me zó heb zitten verheugen op een festival. Wat een feest. Hoewel er een lichtelijk dieptepuntje was (de annulering van Sam Fender), mocht dat de pret van het weekend niet drukken. Ik genoot van de optredens van onder andere Linkin Park, Fontaines D.C., Lola Young, RAYE, Nothing But Thieves, Gracie Abrams en Wunderhorse. Het weer zat mee en blijkbaar kan zelfs een regendag zo'n festival niet verpesten. Dus de conclusie was makkelijk: volgend jaar weer.

        <p><img src="assets\images\blogs\2025\rock-werchter.jpg" alt="Het publiek bij een optreden in een tent." /></p>
        <div class="image--description">In de Barn tijdens het optreden van Sigrid.</div>

        Naast Rock Werchter waren er ook kaarten voor LEAP (Amsterdam, Utrecht), Bring Me The Horizon (Köln), We Came As Romans (Tilburg), Architects (Düsseldorf, Amsterdam), Prins S. en de Geit (Nijmegen) en Bad Omens (Amsterdam).<br><br>Wat een jaar.

        <p><img src="assets\images\blogs\2025\architects.jpg" alt="Crowdsurfende mensen." /></p>
        <div class="image--description">Geleerd: metalfeestjes zijn leuker in Duitsland.</div>

        <h3 id="engeland">Avonturen in Engeland</h3>
        Begin september vertrokken we naar het Verenigd Koninkrijk voor een roadtrip door de Cotswolds en Zuidwest-Wales. Tijdens eerdere roadtrips hadden we de neiging om de planning vol te proppen, maar dit keer deden we het anders. De accommodaties werden vastgelegd, we sloegen wandelroutes op en er werden ideeën geopperd voor uitjes, maar uiteindelijk werden slechts twee activiteiten echt gepland: een diner en een brouwerijbezoek.
        <br><br>
        We namen de kleinste auto uit ons gezelschap mee de trein in van Calais richting Folkestone, waarnaar we via Mottisfont richting Swallowcliffe reden voor een nachtje in The Royal Oak. Vervolgens gingen we op weg richting de Cotswolds. We stopten niet bij Stonehenge, maar liepen in plaats daarvan een flinke ronde bij Avebury en vervolgens in Castle Combe. Vanuit onze accommodatie in Stroud bezochten we een bomentuin (Westonbirt Arboretum) en wandelden we een deel van The Cotswolds Way voordat we doorreden naar Bourton-on-the-Water. Daar wandelden we (in de zon!) naar Upper en Lower Slaughter om te eindigen bij de Hawkstone Brewery, waar we onder het genot van (iets teveel) lekkere drankjes luisterden naar het verhaal van de voormalige Cotswolds Brewing Company.

        <p><img src="assets\images\blogs\2025\wandelpad.jpg" alt="Een metershoge hedge row en appelboom met een wandelpad erdoor." /></p>
        <div class="image--description">Een van mijn favoriete herinneringen aan Engeland: metershoge hedge rows langs de wandelpaden. En als je geluk hebt: vol met rijpe bramen.</div>

        We bezochten de Diddly Squat Farm Shop (veel te druk), de Farmer’s Dog (iets beter te doen) en Oxford (teleurstelling) voordat we richting Wales reden om aan de drukte te ontsnappen. Na wat wandelingen door de regenwouden daar (en wat bezoekjes aan <a href="https://en.wikipedia.org/wiki/Defynnog_Yew" target="new">oude bomen</a>, een nieuwe favoriete activiteit in dit huishouden) was het tijd om weer naar huis te gaan, met een volle batterij (en volle auto).

        <p><img src="assets\images\blogs\2025\wales.jpg" alt="Britse weg door een nationaal park." /></p>
        <div class="image--description">Op weg naar Bannau Brycheiniog National Park. Ja, dit was een <em>main road</em>. En ja, de weg was bijna net zo breed als onze hatchback.</div>

        <h2 id="nog-meer-hobbies">Nóg meer hobbies</h2>
        Na <a target="blank" href="/2024">vorig jaar</a> had ik niet gedacht nóg meer tijd te spenderen aan hobbies. Maar het kon tóch. Misschien had het iets te maken met mijn mentaliteit, misschien had het iets te maken met mijn vaste vrije dag elke week, maar ik heb ondertussen geaccepteerd dat ik aanleg heb voor nieuwe hobbies starten.

        <h3 id="gaming">Het RGBakbeest</h3>
        Het zat al een paar jaar in mijn hoofd, maar eind vorig jaar heb ik het toch maar gedaan: een game-pc bouwen. Het knaagde aan me dat er games uitkwamen die ik niet kon spelen op mijn MacBook Pro uit 2018. Dus er zat maar één optie op: overstappen naar Microsoft.

        Een pc kopen is makkelijk, maar zelf een pc samenstellen is een wereld apart. Nu had ik gelukkig een expert in huis die me naar de juiste onderdelen kon leiden (en mij tijdens de bouw kon vertellen welk onderdeel waar gaat).<br>
        <br>
        Als simpel persoon had ik slechts drie eisen voor mijn nieuwe computer:
        <ul>
          <li>Het moet <em>GTA VI</em> op “high” aankunnen zodra deze uitkomt voor pc</li>
          <li>Het moet in <a href="https://nzxt.com/en-intl/products/h5-flow-rgb" target="blank">deze witte NXZT-kast</a> passen</li>
          <li>Ik wil kleurtjes (het is immers mijn eerste pc)</li>
        </ul>

        Er werd een budget bepaald, onderdelen werden besteld en ik verbouwde mijn bureau tot operatietafel. Natuurlijk ging alles mis, van binnen budget blijven tot het afbreken van een miniscule schroef in het moederbord (mijn schuld). Er waren ook struggles met van het plaatsen van de waterkoeling (de waterkoeling’s schuld) en de vraag of er wel of niet genoeg koelpasta op de processor zat (niemand's schuld). Maar na drieënhalf uur ging de stroom erop en ging de computer daadwerkelijk aan (iykyk).

        <p><img src=assets\images\blogs\2025\computer.jpg alt="" /></p>
        <div class="image--description">In volle glorie. Op het kabelmanagement na. Maar dat komt nog. Ooit.</div>

        Ondertussen staat hij het hele jaar al vrolijk onder mijn bureau. Stil, krachtig en met heel. veel. kleurtjes. Ik was bezig met <em>Hogwarts Legacy</em> toen <em>Assassin’s Creed: Shadows</em> beschikbaar kwam, dus ik maakte de sprong, want hoe kan ik het oude Japan negeren? Op story mode, want ik heb echt een hekel aan vechten. En zelfs dat vind ik soms te heftig. Misschien is het toch tijd voor <em>Planet Zoo</em>.<br>

        <h3 id="de-naaimachine">De naaimachine</h3>
        De meeste tijd spendeerde ik met mijn naaimachine. Iets wat ik niet had verwacht. Ik had in januari mijn eerste naaiclubje-dag en vond dat ik wel eerst wat gedaan moest hebben, dus ik meldde me aan voor de <a href="https://www.sewitacademy.com/" target="blank">Sew It Academy</a> en leerde daar de basis van naaien. En toen begon ik het te snappen. Ik deed moeilijke projecten (vooral boven mijn kennisniveau), verpestte een heleboel ontwerpen, maar leerde ontzettend veel. Ik spendeerde meer dan ik zou willen aan stof (ik heb blijkbaar een dure smaak) en nauwelijks aan kant-en-klare kleding uit de winkel (om precies te zijn: € 60,85). Een perfecte hobby voor regenachtige dagen, want ik spendeer zo 6 uur achter elkaar in onze hobbykamer om iets te tekenen, te knippen, te naaien, te strijken — om vervolgens het hele riedeltje opnieuw te doen.

        <p><img src="assets\images\blogs\2025\naaien.jpg" alt="Naaimachine aan een grote tafel." /></p>
        <div class="image--description">De naaimachine in actie in het naaiclubje hoofdkwartier.</div>

        <h3 id="borduren">Borduren</h3>
        Dit jaar startte ik een nieuw haakproject, wat net als vorig jaar één grote cryptogram was. Dus ik ging terug naar mijn vertrouwde kruissteek. Normale mensen pakken dan een normaal project, maar ik moest natuurlijk weer moeilijk doen. Ik dacht dat het verstandig zou zijn om een groot project te starten. Zo'n eentje die je op de muur kan hangen achter je piano, bijvoorbeeld.<br><br>

        Nu weet ik waarom mensen dat niet doen.

        <p><img src="assets\images\blogs\2025\borduren.jpg" alt="Jongedame die een borduurontwerp vasthoudt, alleen is het borduursel nog maar halverwege af." /></p>
        <div class="image--description">Statusupdate na vijf maanden: pagina 10 van 20. Net over de helft.</div>

        56,845 steken. <em>Zessenvijftigduizend.</em> Ook al doe je je best en zet je 100 steken per uur, dan is dat alsnog 568 uur — als je geen fouten maakt. Met mijn grote mond dacht ik het geheel met kerst wel aan de muur te hebben hangen, terwijl ik in juli begon. Zoals je misschien zou verwachten: dat werd hem niet. Maar ik ben halverwege en als ik even stevig doorsteek, red ik maart. Misschien.

        <h3 id="saxofoonles">Saxofoonles</h3>
        Alsof ik nog niet genoeg te doen had in mijn vrije tijd, vond ik het óók tijd om nog een nieuw instrument te proberen. Want hoeveel hobbies is teveel? Eind oktober haalde ik mijn (gehuurde) saxofoon op. En niet zomaar een saxofoon. Nee, ik moest natuurlijk weer moeilijk doen en direct voor een tenorsaxofoon gaan.

        <p><img src="assets\images\blogs\2025\saxofoon.jpg" alt="Omhooggehouden tenorsaxofoon." /></p>
        <div class="image--description">De saxofoon: een Yamaha YTS-280. Wat een heerlijk ding is dit zeg.</div>

        Elke avond na het eten mogen de buren genieten van het luid wat hieruit komt. Elke twee weken heb ik les om mijn techniek te verbeteren. Waar dit gaat eindigen weet ik niet, maar ik heb het naar mijn zin en toeter nog lekker even door.

        <h2 id="financien">Financiën</h2>
        Voor velen een taboe. Het knaagt ook een beetje bij mij. In <a href="/2020">2020</a> liet ik weten dat ik was begonnen met beleggen. In <a href="/2021">2021</a> gaf ik een update, maar daarna bleef het stil. Niet omdat het financieel slecht ging. Integendeel. Maar ik zat me af te vragen of het verstandig zou zijn om het in het semi-openbaar over mijn financiële staat te hebben. Vorig jaar had ik een update geschreven, maar die heb ik er 30 minuten voor het publiceren alsnog uitgehaald.<br><br>

        Dit jaar doen we het anders.<br><br>

        Ik volg nog steeds mijn originele strategie die heel dicht bij <a href="https://usefathom.com/blog/wealth" target="blank">deze van Paul Jarvis</a> ligt. Het doel is nog steeds hetzelfde: voor later. Waarvoor? Wie weet. Maar na zes jaar kan ik wel volmondig zeggen: het werkt. Er gaat nog steeds een maandelijks bedrag naar mijn beleggingspotje. Ik hou het bij in een spreadsheet en het hele proces kost me 5 minuten per maand. Het huidige rendement zie ik als een momentopname – het verandert met de ups & downs van de wereldeconomie. Maar het geld deint mee met wat een euro op dit moment waard is. Het is fluïde en daar gaat het me om.

        <h2 id="het-beste-van">Het beste van</h2>
        <h3 id="favoriete-nummers-2025">Favoriete nummers van 2025</h3>
        Dit jaar ging er een knop om bij mij. In januari kwam <em><a href="https://open.spotify.com/track/5c3Nd8XUPfsO8MLUM1oa7O?si=4ba03eac4501420f" target="blank">Whiplash</a></em> van Architects voorbij op KINK Distortion en sindsdien is er iets mis met me. Sorry Taylor — voor het eerst in jaren ben ik weer geobsedeerd door een compleet ander genre. Dat leidde tot (onder andere) deze favoriete nummers van 2025:

        <ul>
          <li><em><a href="https://open.spotify.com/track/3MNI1B1GtmcUyxWs6tldsK?si=0745264dba75494b" target="blank">Whim</a></em> van Hayley Williams</li>
          <li><em><a href="https://open.spotify.com/track/5ApakVfvVz1GbRtVMdCSE2?si=80e00f9e66004bb1" target="blank">I Need More Than This</a></em> van House of Protection</li>
          <li><em><a href="https://open.spotify.com/track/0Rp8u7fAuFuERNplZXk3Vy?si=b31eab3ab81c4ee5" target="blank">Violent Nature</a></em> van I Prevail</li>
          <li><em><a href="https://open.spotify.com/track/663ygaYivYV5zqpkTBpjCg?si=e6790e1603514d5d" target="blank">Sound of Rain</a></em> van LANY</li>
          <li><em><a href="https://open.spotify.com/track/5sJpc4WtLKEVy5PPrFWnc0?si=18a35ced30d44287" target="blank">Not Like That Anymore</a></em> van Lola Young</li>
          <li><em><a href="https://open.spotify.com/track/6DNDWI41G3WPDvyZzCMX91?si=562f50914d934741" target="blank">Oh L'Amour</a></em> van Richard Ashcroft</li>
          <li><em><a href="https://open.spotify.com/track/6DNDWI41G3WPDvyZzCMX91?si=fffdb572425d4a75" target="blank">Berghain</a></em> van ROSALÍA, Björk en Yves Tumor</li>
          <li><em><a href="https://open.spotify.com/track/5gR6gTGOGsg9zcR7JhvwQz?si=a21b694559ef4c46" target="blank">Man Made of Meat</a></em> van Viagra Boys</li>
        </ul>

        De rest kun je in <a href="https://open.spotify.com/playlist/048dNZPUFfumNe7O2wgctB?si=Y5bZ1V9WSKKXuJpZo7Fv1Q" target="blank">deze playlist</a> vinden.

        <h3 id="favoriete-albums-2025">Favoriete albums van 2025</h3>
        28 februari stond rood omcirkeld in mijn agenda. Soms klikt het gewoon in de eerste tien seconden. Voor <em><a href="https://open.spotify.com/album/2W82VyyIFAXigJEiLm5TT1?si=1sNQIIVORTupq78WY7jI0w" target="blank">The Sky, The Earth & All Between</a></em> van Architects heb ik dan ook geen andere woorden dan "absoluut <em>mijn</em> type muziek". Favoriete nummers opnoemen heeft geen zin, want dan loop ik het halve album op te dreunen. Ik dook dieper in de discografie en kwam in een rabbit hole van metalcore terecht. Ik sta er echt versteld van hoe dit in de afgelopen jaren niet op mijn radar is verschenen. Maar ik ben blij dat ik weer bij ben.<br>
        <br>
        Daarnaast werden ook deze platen (digitaal) grijsgedraaid:<br>
        <ul>
          <li><em><a href="https://open.spotify.com/album/0z7l9VEJyFMv8p8wffRDaF?si=2hlYW16fRTuCW5eAQAkeoQ" target="blank">Everybody Scream</a></em> van Florence + The Machine</li>
          <li><em><a href="https://open.spotify.com/album/287QQ922OsJYh8aFNGdJG5?si=8CLp4tnwTtaTO8nloVYzBQ" target="blank">Romance</a></em> van Fontaines D.C.</li>
          <li><em><a href="https://open.spotify.com/album/0l8zYqoUeBYg47Gmevq9HZ?si=QVN6UwQMSTOryqCPPNpxpg" target="blank">The Art of Loving</a></em> van Olivia Dean</li>
          <li><em><a href="https://open.spotify.com/album/6Abecbed8BYAdHy9RaVoY7?si=NtRoqjt2SdKXf0_StukgAg" target="blank">People Watching</a></em> van Sam Fender</li>
          <li><em><a href="https://open.spotify.com/album/1lS7FeRcSUuIGqyg99UGpj?si=rqJ7cKK0QHGg4JYSapLZTQ" target="blank">Even In Arcadia</a></em> van Sleep Token</li>
          <li><em><a href="https://open.spotify.com/album/42KPmh26BJtkXWEQqsfIQ3?si=M9x17ETOShCK-VMa5pD1WQ" target="blank">ALL IS BEAUTIFUL… BECAUSE WE’RE DOOMED</a></em> van We Came As Romans</li>
        </ul>

        <h3 id="favoriete-boeken-2025">Favoriete boeken van 2025</h3>
        Ik denk dat we er zijn. Weer een jaar dat de teller dichter bij de 30 staat. Met de hoeveelheid hobbies die ik momenteel onderhoud, is lezen <em>daadwerkelijk</em> op een lager pitje komen te staan. In 2025 las ik <a href="https://www.goodreads.com/user/year_in_books/2025/11243923" target="blank">34 boeken</a>, waarvan de volgende me zijn bijgebleven:

        <ul>
          <li><em><a href="https://www.goodreads.com/book/show/201803278-dit-wil-je-cht-niet-weten" target="blank">Dit wil je écht niet weten</a></em> van Huib Modderkolk</li>
          <li><em><a href="https://www.goodreads.com/book/show/57789637-daughter-of-the-moon-goddess" target="blank">Daughter of the Moon Goddess</a></em> van Sue Lynn Tann</li>
          <li><em><a href="https://www.goodreads.com/book/show/199372731-eruption" target="blank">Eruption</a></em> van Michael Crichton & James Patterson</li>
          <li><em><a href="https://www.goodreads.com/book/show/30319086-if-we-were-villains" target="blank">If We Were Villains</a></em> van M.L. Rio</li>
          <li><em><a href="https://www.goodreads.com/book/show/43587154-jade-city" target="blank">Jade City</a></em> van Fonda Lee</li>
          <li><em><a href="https://www.goodreads.com/book/show/61326124-the-lost-rainforests-of-britain" target="blank">The Lost Rainforests of Britain</a></em> van Guy Shrubsole</li>
        </ul>

        Ik moet wel toegeven: het beangstaanjagende gevoel bekruipt me dat volgend jaar wellicht het eerste jaar wordt dat ik de 30 boeken niet ga halen.

        <h2 id="volgend-jaar">Volgend jaar</h2>

        De spaarpotjes zitten vol, de beleggingsdoelen zijn gehaald en het leven is er om te leven. Ik heb daarom niet één, niet twee, maar drie festivals gepland in 2026. We hebben het hier over Best Kept Secret, een dagje Graspop en natuurlijk Rock Werchter. En nog een twijfelgeval in augustus voor een weekendje Pukkelpop. Er zijn meer concerttickets dan verwacht aangeschaft, met onder ander Florence & The Machine, Tame Impala en Olivia Dean op de planning. En ik durf te wedden dat er nog wel wat bij gaan komen. Ik kan niet ontkennen dat ik geen nieuwe hobby in de planning heb. En er moet een <em>barn find</em> worden opgehaald in Zweden.
        <br><br>
        Ik heb maar één wens: dat er voldoende tijd in volgend jaar zit.
      </div>
    </div>
  </body>
</html>

