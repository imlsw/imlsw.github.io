---
layout: detail
title: "14 dagen, 5.000 kilometer dwars door Europa"
permalink: /roadtrip-3
categories:
author: Ilse
---

# Deel III | Waaat? Bosnië en Montenegro gaan open?
Voordat we richting Dubrovnik gingen, zijn we inkopen gaan doen bij de lokale Plodine, waarna ik nog even ging kijken voor zonnebrand bij de Müller (drogist). Kom ik terug bij de auto, vertelt Michael me dat hij een melding heeft gekregen van BuZa's Reisapp: Bosnië en Herzegovina en Montenegro staan op geel.

Annuleer alle plannen — we gaan naar Kotor!

![Met de landkaart in de auto](/assets/images/blogs/kroatie/7-kaart.jpg)
<div class="image-description">Onze route uitstippelen bij een tankstation.</div>

## 41 graden in Bosnië
Vanaf Trogir was het bijna 5 uur rijden naar Kotor, een soort van kustplaats in Montenegro. Kotor ligt aan de baai van Kotor, een inham in het land, omringt met bergen en gevuld met water vanuit de Adriatische Zee. Het is dé plek om heen te gaan in Montenegro. Als je afbeeldingen van Montenegro zoekt in Google, vind je Kotor. En dus onze overnachtingsplek van vandaag.

Geen van ons is ook zo diep in de Balkan geweest. We hebben gemixte verhalen gehoord over Bosnië en Herzegovina en Montenegro wordt gewoon genegeerd door vrijwel iedereen. Met ons motto "hoe minder toeristen, hoe beter" dus een ideale bestemming om heen te gaan.

Het was ongeveer anderhalf uur rijden naar de Bosnische grens. De grensovergang ging vrij soepel. Ook in Bosnië krijg je te maken met douane, maar dan wat minder statig dan Kroatië. Je checkt uit bij een Kroatisch mannetje en checkt in bij Bosnisch mannetje. En ook hier weer: coronatesten? Doen we niet aan. Misschien ook omdat we op doorreis waren.

![Het grensstadje van Bosnië](/assets/images/blogs/kroatie/7-bosnie.jpg)
<div class="image-description">We zijn in Bosnië!</div>

![Het platteland van Bosnië](/assets/images/blogs/kroatie/7-bosnie-platteland.jpg)
<div class="image-description">We hadden geen verwachtingen van Bosnië, maar niemand die ons zij dat er bergen waren? Waaat?</div>

![37 graden](/assets/images/blogs/kroatie/7-hitte.jpg)
<div class="image-description">Blijkbaar is Bosnië een land van hitte. Die dag tikte de teller 41 graden aan.</div>

![Een Sovjet-tankstation in Bosnië](/assets/images/blogs/kroatie/7-tankstation.jpg)
<div class="image-description">Een bijzonder tankstation in Bosnië. Geheel in gebruik, trouwens. We zagen er nog een met deze bouwstijl.</div>

![Het uitzicht in Bosnië](/assets/images/blogs/kroatie/7-uitzicht.jpg)
<div class="image-description">Onderweg naar Montenegro.</div>

### Politiecontroles
Op internet hadden we al gelezen dat het *hit or miss* is met de politie in Bosnië. Het kan zijn dat je wordt aangehouden, want ze houden regelmatig controles. Daar waren we best wel bang voor, maar dat deel snappen we nu wat beter. Ja, ze houden controles, maar die hebben we alleen gezien op de grens tussen de twee deelstaten. Bosnië en Herzegovina bestaat namelijk uit twee delen (en nee, *niet* Bosnië **en** Herzegovina): de Federatie van Bosnië en Herzegovina en de Servische republiek (Republika Srpska), met beide als hoofdstad Sarajevo (..oké..). Hoe dat precies zit weet ik niet, want ik heb me nog niet echt kunnen verdiepen in de geschiedenis van het land. Naast die tweedeling heb je ook nog de tweedeling van de landstreken Bosnië en Herzegovina: de bovenste 80% van het land is Bosnië en de onderste 20% Herzegovina. Dat gaat dan weer over die twee federaties heen.

Ingewikkeld.

Dus. Over die politiecontroles. We zijn twee keer door Bosnië heen gekomen (spoiler alert), maar we hebben ze alleen zien controleren in de buurt van de grens tussen Bosnië en Herzegovina en Srprska. Mensen zijn vriendelijk — ze waarschuwen je alvast voor politiecontrole door met hun lichten te knipperen. Iedereen doet dat. Doe gerust mee, want de mensen waarderen het: in ruil ervoor krijg je een glimlach in combinatie met een duimpje of een handje. Bij de daadwerkelijke controle staan 1-2 politieagenten mensen aan te houden en kofferbakken te controleren. Maar beide keren dat we langs een controle kwamen, werden we doorgestuurd. Ze zullen wel denken: maffe Nederlanders in hun maffe Saab (komt daar niet voor, Volvo ook niet). Rijd maar door.

So onwards we go.

![40 graden](/assets/images/blogs/kroatie/7-hitte-2.jpg)
<div class="image-description">Nog geen uur later: 40 graden. De airco maakte overuren.</div>

![De wegen van Bosnië](/assets/images/blogs/kroatie/7-wegen-bosnie.jpg)
<div class="image-description">De M6.1 in het zuiden van Bosnië reed langs de Zalomka-rivier.</div>

![De naamborden in Bosnië](/assets/images/blogs/kroatie/7-naamborden.jpg)
<div class="image-description">In Srpska spreken ze voornamelijk Servisch, dus Servisch eerst, dan Latijn.</div>

## Het perfecte Montenegro
Na een kleine twee uur in het mooie, rurale Bosnië was het tijd voor de grenspost met Montenegro. In tegenstelling tot alle andere landen stond Montenegro op geel *zonder* inreisbeperkingen. Ofwel: groen, maar dan geel, want BuZa snapt hun eigen kleurcodes niet.

De grenspost was net als bij Bosnië klein maar fijn. We kregen zelfs een stempeltje in ons paspoort (trots momentje — er staan slechts drie andere stempels in: twee van New York en een in- en uitreisstempel van Georgië). Montenegro was niks anders dan perfectie. Perfecte wegen, perfect uitzicht, perfecte natuur. Daar kan ik wel over vertellen, maar ik kan het beter laten zien.

![Na de grenspost met Montenegro](/assets/images/blogs/kroatie/7-montenegro.jpg)
<div class="image-description">Na de grenspost bij Vraćenovići.</div>

![De wegen in Montenegro](/assets/images/blogs/kroatie/7-wegen.jpg)
<div class="image-description">De wegen waren niks anders dan perfect op weg richting Kotor.</div>

![Heuvels in Montenegro](/assets/images/blogs/kroatie/7-heuvels.jpg)
<div class="image-description">Prachtig landschap.</div>

![De glooiingen in het landschap](/assets/images/blogs/kroatie/7-landschap.jpg)
<div class="image-description">Iedereen die zegt dat 'ie Oostenrijk mooi vind, stuur ik vanaf nu naar Montenegro.</div>

![Leegte in Montenegro](/assets/images/blogs/kroatie/7-leegte.jpg)
<div class="image-description">Veel leegte in het landschap — er waren nauwelijks dorpjes, alleen maar mooie wegen.</div>

![De wegen in Montenegro](/assets/images/blogs/kroatie/7-ver-weg.jpg)
<div class="image-description">Je kon de weg in de verte zien.</div>

![De baai van Kotor](/assets/images/blogs/kroatie/7-de-baai.jpg)
<div class="image-description">De baai van Kotor in zicht.</div>

![De weg rondom de baai](/assets/images/blogs/kroatie/7-kotor.jpg)
<div class="image-description">De weg rondom de baai: direct aan het water, nauwelijks groot genoeg voor twee auto's. De lokale bevolking zat trouwens van het water te genieten want het was ondertussen weer bloedheet.</div>

![De weg rondom de baai](/assets/images/blogs/kroatie/7-kotor-2.jpg)
<div class="image-description">Af en toe een vangrail.</div>

![Camperbus in Montenegro](/assets/images/blogs/kroatie/7-kotor-3.jpg)
<div class="image-description">Mooie architectuur, planten in bloei en een oude camperbus. Wat wil je nog meer?</div>

Eenmaal aangekomen in Kotor hebben we in een kleine doch gevaarlijke 45 minuten om de baai gereden richting de door ons uitgezochte camping — die vol bleek te zijn. Omdat er niet veel keuze in campings is in Montenegro en we geen zin hadden om dat gevaarlijke stuk terug te rijden, hebben we ons verlies maar genomen en een hotel gezocht.

Ontdekking van de eeuw: in Montenegro gebruiken ze euro's. EURO'S !!!€!€!

![Bier en gezelschap in Kotor](/assets/images/blogs/kroatie/7-bier.jpg)
<div class="image-description">Halve liters Nikšićko (spreek je uit als nik-sjiet-sjko) bier.</div>

![Zwarte risotto in Montenegro](/assets/images/blogs/kroatie/7-risotto.jpg)
<div class="image-description">Lokale specialiteit: zwarte risotto met inktvis. Ziet er niet uit (ook niet na de tijd — alles wordt zwart), maar bijzonder lekker.</div>

![Zonsondergang in de baai](/assets/images/blogs/kroatie/7-zonsondergang.jpg)
<div class="image-description">In het zuiden gaat de zon een stuk eerder onder dan in Nederland. Vooral wanneer je omringt wordt door bergen. Maar dat zorgt wel voor mooie plaatjes.</div>

![Bootjes tijdens zonsondergang](/assets/images/blogs/kroatie/7-zonsondergang-2.jpg)
<div class="image-description">Bootjes tijdens zonsondergang.</div>

[Lees verder: Prachtige riffen en enorme insecten](/roadtrip-4)
