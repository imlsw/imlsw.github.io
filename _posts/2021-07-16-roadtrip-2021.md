---
layout: detail
title: "14 dagen, 5.000 kilometer"
permalink: /roadtrip-2021
categories: [blogs]
author: Ilse
excerpt: Onze eerste ontdekkingstocht door de Balkan.
---

# Roadtrip 2021
<div class="blog-date">Juli 2021</div>

Soms moet het je gewoon meezitten.

In 2020 gingen we voor het eerst weg met de auto. Dat jaar, in januari, hadden we een route uitgestippeld via Slovenië naar Kroatië en weer terug. Ondanks corona konden we onze complete route afleggen, ook al moesten we wat wijzigen in de route: Slovenië ging pas in onze tweede week open. Het was een heerlijke eerste kennismaking met roadtrippen, een meerweekse vakantie en kamperen. De campings waren voor nog geen 10% bezet en alle toeristische hotspots (Bled, Plitvice-meren) waren zo goed als leeg. De timing was perfect: reizen mocht, mits je je aan de coronaregels van het land hield. Een paar dagen nadat we thuiskwamen, ging Kroatië weer op slot voor Nederlanders.

Zo ook dit jaar. Midden in de derde golf —begin maart— planden we onze vakantie voor 2021. Vorige zomer ging het goed, dan kunnen we er dit jaar ook weer op gokken, toch? Dit keer planden we wat verder: Bosnië en Herzegovina, Montenegro en Zuid-Kroatië. Met als geprikte vertrekdatum: 1 juli.

En ondanks wat wijzigingen in de route, hadden we weer al het geluk van de wereld.

[Begin met lezen](/roadtrip-1)
