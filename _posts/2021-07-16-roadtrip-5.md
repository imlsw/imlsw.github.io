---
layout: detail
title: "14 dagen, 5.000 kilometer dwars door Europa"
working-title: "Op naar de grootste teleurstelling van onze reis"
note: "Deel V"
permalink: /roadtrip-5
categories:
author: Ilse
---

De volgende dag vertrokken we zo vroeg mogelijk weer richting de bewoonde wereld. In ieder geval een wereld zonder insecten, want die waren we wel even zat. Met anderhalf uur slaap en een flinke emmer koffie kropen we achter het stuur. Tijd om te vertrekken uit Montenegro.

![De weg terug naar de beschaving](/assets/images/blogs/kroatie/9-weg-terug.jpg)
<div class="image--description">De weg richting de beschaving. Hoe mensen hier met een caravan of camper rijden, weten we niet. Elkaar passeren betekende de bosjes in met je auto.</div>

![Baai in Montenegro](/assets/images/blogs/kroatie/9-baai-in-zicht.jpg)
<div class="image--description">Baai baai kustlijn!</div>

![Uitzicht vanaf de gure weg](/assets/images/blogs/kroatie/9-uitzicht.jpg)
<div class="image--description">Ze waren bijzonder veel aan het bouwen in Montenegro, waaronder hier bij Luštica Bay. Daarnaast was er veel reclame naast de wegen voor luxe nieuwbouwhuizen in kustplaatsen.</div>

![Zeilboot gaat Kotor Bay in](/assets/images/blogs/kroatie/9-ferry.jpg)
<div class="image--description">Deze keer niet de gevaarlijke weg om de baai van Kotor, maar gewoon de ferry. Er kwam toevallig net een zeilschip voorbij varen.</div>

![Langs de Zuid-Kroatische kust](/assets/images/blogs/kroatie/9-kust.jpg)
<div class="image--description">Langs de Zuid-Kroatische kust richting Dubrovnik.</div>

## Eens in Dubrovnik, nooit meer in Dubrovnik
Dubrovnik was de grootste teleurstelling van de reis. We hadden er zo naar uitgekeken — meerdere vrienden hadden verteld dat het een mooie stad was. Maar na zo veel kleine, schattige kustplaatsen te hebben gezien —inclusief Pula, Split, Trogir en Kotor— viel Dubrovnik echt vies tegen. De stad was helemaal opgeschmikt voor het toerisme. De marmeren stenen waren spik en span en de souvenirwinkels zaten je naar binnen te schreeuwen. Om de 100m kwam je een gids tegen met een groepje toeristen — de meesten gefocust op *Game of Thrones*. Vervolgens wilden we de burcht opgaan en daar durfden ze ons omgerekend €30,- voor te vragen. Voor een wandeling van half uur over een stuk muur zonder schaduw. Daar hebben we vriendelijk voor bedankt.

Ooit was het hier vast mooi. En als je nog nooit in Kroatië bent geweest, vind je dit vast ook bijzonder. Maar als je de rest al hebt gezien, kun je Dubrovnik beter met een grote boog omzeilen.

![Een fort bij Dubrovnik](/assets/images/blogs/kroatie/9-fort.jpg)
<div class="image--description">Het fort buiten de oude stad — hier was het nog mooi.</div>

![De oude stad](/assets/images/blogs/kroatie/9-dubrovnik.jpg)
<div class="image--description">Binnen in de oude stad. Het was er warm en er was weinig te beleven.</div>

![Salade](/assets/images/blogs/kroatie/9-salade.jpg)
<div class="image--description">De meest smerige salade die ik ook heb gevreten. Zelfs de komkommer heeft in Nederland meer smaak dan die in mijn bord. Durfden ze €10 voor te vragen. Ik heb driekwart laten staan en ben met honger verder gelopen (disclaimer: kan van invloed zijn op mijn ervaring bij Dubrovnik).</div>

![Een van de vele steegjes van Dubrovnik](/assets/images/blogs/kroatie/9-steegjes.jpg)
<div class="image--description">Betere tijden: op en neer via de vele steegjes van Dubrovnik.</div>

## Misschien niet helemaal legaal Bosnië in
Na Dubrovnik was het tijd om richting Mostar te gaan, wat nog eens tweeënhalf uur rijden was. Via een bergweg kwamen we in Slano bij een grenspost uit, waar een allervriendelijkste meneer zonder woord Engels ons het land binnenliet. De volgende dag kwamen we er bij de Bosnische grenspost in Bihać achter dat hij ons een stempel had moeten geven. Dat die ontbrak, was die allerbeste man niet zo blij mee. Oeps.

Vervolgens waren we in Bosnië, waar we gingen overnachten in Mostar. Ook weer is hier het geval: zoek je afbeeldingen van Bosnië, dan vind je afbeeldingen van Mostar, want dat is hét toeristische trekpleister van het land. Een soort Kinderdijk, maar dan anders.

Wat ons het meest verraste was de natuur. Richting Montenegro zagen we wel wat van Bosnië, maar er was ook veel bos waar we doorheen kwamen. Hier hadden we een andere ervaring. Ik had ondertussen ook mijn honger gestild met een guur duur broodje "gezond" van de Mlinar, een soort lokale Bakker Bart. Goed genoeg om te kunnen genieten van de rest van de reis.

![Inkomst van Bosnië](/assets/images/blogs/kroatie/9-bosnie.jpg)
<div class="image--description"><i>We're back!</i>. En ja, dat zijn kogelgaten. Die zag je ook in de drie flitspalen die het land heeft. Vooral de wat nieuwere flitspalen. In Italië plakken ze die af met bonnetjes, hier schieten ze erop. Bijzondere gewoonte.</div>

![De bergen van Bosnië](/assets/images/blogs/kroatie/9-bergen.jpg)
<div class="image--description">De natuur bij binnenkomst. Je zit hier best hoog in de bergen.</div>

![Lange weg door niemandsland](/assets/images/blogs/kroatie/9-gure-weg.jpg)
<div class="image--description">Lange weg door niemandsland. We wisten niet hoe lang dit ging duren, maar het was zeker 30 minuten tot betere tijden.</div>

![Bosnische landschap](/assets/images/blogs/kroatie/9-landschap.jpg)
<div class="image--description">En dan kom je uit bij dit. Hoe dan?! Hoe is Bosnië zo mooi?</div>

### De Bosnische natuur
We zijn tijdens onze rit door Bosnië tot de conclusie gekomen dat iedereen die ooit in Bosnië (of Montenegro) is geweest, zegt dat het een kutland is, zodat niemand ooit deze prachtige plek ontdekt en ze het voor eeuwig zo kunnen bewaren.

![Wegen door Bosnië](/assets/images/blogs/kroatie/9-weg.jpg)
<div class="image--description">De wegen.</div>

![Grasland in Bosnië](/assets/images/blogs/kroatie/9-grasland.jpg)
<div class="image--description">Grasland waar nauwelijks wat mee gebeurd. Échte natuur. Ik ben hier echt een <i>sucker</i> voor. Dit is leven.</div>

![Akkers in Bosnië](/assets/images/blogs/kroatie/9-akkers.jpg)
<div class="image--description">Af en toe kwamen we akkers tegen. De meeste werden gebruikt voor gras.</div>

![Steppelandschap](/assets/images/blogs/kroatie/9-steppe.jpg)
<div class="image--description">Een soort steppe-landschap in de hoogvlaktes. Ook hier werd ook helemaal niks mee gedaan.</div>

Onderweg tijdens onze tour door ruraal Bosnië kwamen we langs een dorpje met een nieuwgebouwd café, waar twee locals wat zaten te drinken. Die zagen de auto, de kentekenplaat (geel komt daar niet voor) en gingen zwaaien. En wij zwaaiden natuurlijk terug. Dat was echt een hoogtepuntje van de dag.

## Prachtig, prachtig Mostar
Eenmaal in Mostar aangekomen waren we ook direct weer in de bewoonde wereld. Maar niet voor lang. Na te hebben ingecheckt in ons hotel liepen we richting het centrum, wat nog geen 10 minuten in beslag nam. Het centrum van Mostar bestaat rondom één ding: *Stari Most* (letterlijk: oude brug). De brug werd in ~1560 gebouwd met lokale kalksteen en in 1993 vernietigd tijdens de Balkanoorlog. Sinds 2004 staat 'ie weer op z'n plek en sinds 2005 is het UNESCO-werelderfgoed.

Nou potdorie, dat mag ook wel, want het is echt een plaatje. De hele stad trouwens. Dat verraste ons echt. We hadden echt het idee in een andere wereld te zijn. De weersverwachting die middag was onweer, maar behalve wat dreigende wolken is het droog gebleven.

![Het centrum van Mostar](/assets/images/blogs/kroatie/9-mostar.jpg)
<div class="image--description">De weg richting <i>Stari Most</i>. Veel souvenirwinkels, maar wel klein en fijn.</div>

![De stenen straten van Mostar](/assets/images/blogs/kroatie/9-de-weg-in-mostar.jpg)
<div class="image--description">De stenen straten zijn mooi, maar wel glad. Die man met zijn teenslippers (links) durft wel.</div>

![Stari Most](/assets/images/blogs/kroatie/9-stari-most.jpg)
<div class="image--description"><i>Stari Most</i>, de brug in kwestie.</div>

![Uitzicht vanaf Stari Most](/assets/images/blogs/kroatie/9-uitzicht-vanaf-stari-most.jpg)
<div class="image--description">Uitzicht vanaf Stari Most. Er gingen bootjes met toeristen de hoek om en weer terug.</div>

![De brug van Mostar](/assets/images/blogs/kroatie/9-lopen.jpg)
<div class="image--description">De brug had een spekglad pad met verhogingen tussendoor. Zeker niet toegankelijk als je slecht ter been bent.</div>

![Mostarsko pivo](/assets/images/blogs/kroatie/9-bier.jpg)
<div class="image--description">Bier!</div>

![Typisch Balkan eten](/assets/images/blogs/kroatie/9-eten.jpg)
<div class="image--description">Tijd voor eten: een toeristische mix van dolma's (gevulde wijnbladeren, zoals in Griekenland, maar dan gevuld met gehakt), punjena (gevulde paprika) en nog iets waar ik de naam van ben vergeten. Met aardappelpuree.</div>

![Gekleurde huisjes](/assets/images/blogs/kroatie/9-kleurtjes.jpg)
<div class="image--description">Gekleurde huisjes in Mostar.</div>

![Stari Most van een afstandje](/assets/images/blogs/kroatie/9-zon-in-mostar.jpg)
<div class="image--description">Stari Most vanaf een afstandje.</div>

![Kitten in Mostar](/assets/images/blogs/kroatie/9-peta-kitten.jpg)
<div class="image--description">Minder leuk: graatmagere katten in Mostar. Hoort er helaas bij.</div>

![Authentiek Mostar](/assets/images/blogs/kroatie/9-authentiek-mostar.jpg)
<div class="image--description">Iets verderop in het dorpje wordt het iets moderner qua architectuur, maar het blijft mooi.</div>

![Kerk in Mostar](/assets/images/blogs/kroatie/10-kerk.jpg)
<div class="image--description">Op weg naar ons hotel bevond zich het hoogte puntje van Mostar, naast een enorme katholieke kerk (waar een mis bezig was): de Peace Bell Tower. Die echt ontzettend hoog is.</div>

Lees verder <a class="chapter--next" href="/roadtrip-6">De laatste halte.. of toch niet?</a>
