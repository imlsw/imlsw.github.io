---
layout: page
title: "2019"
permalink: /2019
categories: [blogs]
author: Ilse
---

# Het jaar 2019
<div class="date">December 2019</div>

## Hoogtepunten
Het hoogtepunt van 2019 was onze verhuizing van Groningen naar Nijmegen, eind mei dit jaar. Ik had heel juni vrij genomen om te kunnen werken aan ons nieuwe appartement en om de stad een beetje te leren kennen. Wist je bijvoorbeeld dat Nijmegen ontzettend breed en bijzonder groen is, vooral in vergelijking met Groningen? Naast de verhuizing ben ik ook begonnen met mijn nieuwe baan, waar ik het ontzettend naar mijn zin heb.

In 2019 heb ik meer gereisd dan ooit. Het begon met een driedaags weekend naar Praag in februari, gevolgd door een dagje naar Berlijn in april en een weekend op de Veluwe in mei. Tijdens mijn vrije maand ben ik ook een dagje naar Düsseldorf geweest om rond te zwalken in de Japanse wijk. In de zomer heb ik voornamelijk gewerkt. In september heb ik New York bezocht met werk, waar we naar de Awwwards-conferentie zijn geweest, gevolgd door een vijfdaagse vakantie naar Georgië in oktober. En elke rit van Groningen naar Nijmegen en weer terug, natuurlijk.

![Het rurale landschap van Georgië met een blik op de bergen op de achtergrond.](/assets/images/blogs/2019/georgia.jpg)
<div class="caption">Het rurale landschap van Georgië met de bergen op de achtergrond. Deze foto heb ik genomen tijdens onze roadtrip van Kutaisi naar de Okatse-kloof. Voor meer afbeeldingen van de reis kun je mijn <a href="https://unsplash.com/collections/1385713/the-country-of-georgia">Unsplash</a> bekijken.</div>

In 2019 heb ik wat fantastische artiesten zien spelen. Ik zag [LANY](https://www.tivolivredenburg.nl/agenda/lany-14-02-2019/) in februari en [John Mayer](https://www.ziggodome.nl/event/1574755451/john-mayer) in oktober. Daarnaast was [Lowlands](https://www.lowlands.nl/) in augustus, waar ik niet alleen Twenty One Pilots, Billie Eilish en –voor de tweede keer– Tame Impala zag optreden, maar ook artiesten als Pond, Joost, Hyukoh, Honne en PUP ontdekte.

![Het uitzicht op 30.000 mensen vanaf de heuvel naast het Alpha-podium op Lowlands tijdens zonsondergang.](/assets/images/blogs/2019/lowlands.jpg)
<div class="caption">Het publiek tijdens een concert in de Alpha tijdens Lowlands 2019. Dit was de vijfde keer dat ik het festival bezocht.</div>

Oh. Ik ben ook begonnen met het leren van Japans. とてもクール。

## Doelstellingen
Elk jaar stel ik doelen voor mezelf. Deze hebben een hoge lat: ze zijn moeilijk, maar haalbaar. Voor 2019 had ik twee doelen:

1. Minder lezen
2. Mijn geld investeren

### Minder lezen
Het eerste doel heeft waarschijnlijk wat uitleg nodig. Ik lees echt ontzettend snel. Denk aan een pagina per minuut; nog sneller wanneer het boek spannend is. Vroeger las ik vooral tastbare boeken, maar sinds ik mijn Kobo e-reader kocht in 2016, ben ik volledig overgestapt op digitaal lezen. Ik heb zelfs het grootste deel van mijn boeken weggegeven of verkocht sinds ik de e-reader heb. Voor mij is de e-reader een van de beste technologische ontwikkelingen van de afgelopen 20 jaar.

![Een e-reader met een gebroken scherm op een slaapzak.](/assets/images/blogs/2019/broken-ereader.jpg)
<div class="caption">Ik moest dit jaar mijn e-reader vervangen na een ongelukje tijdens Lowlands (en ja, ik neem mijn e-reader mee naar festivals).</div>

Toen mijn e-readerreis in 2016 begon heb ik [85 boeken](https://www.goodreads.com/user/year_in_books/2016/11243923) gelezen. In 2017, toen ik mijn eerste échte baan had, las ik wat minder (andere prioriteiten) en hield het op na [53 boeken](https://www.goodreads.com/user/year_in_books/2017/11243923). Vervolgens begon ik me wat meer te vervelen na werktijd en ging ik 's avonds lezen. En lezen. En lezen. Ik had het doel om 100 boeken te lezen in 2018, maar dat haalde ik eind juni al. Het jaar eindigde met [170 boeken](https://www.goodreads.com/user/year_in_books/2018/11243923) op de teller. Gemiddeld 3 boeken _per week_. Vandaar bovenstaand doel én mijn nieuwe hobby: Japans leren.

![Een pagina van een Japans studieboek met de handgeschreven antwoorden van de student ernaast.](/assets/images/blogs/2019/japanese.jpg)
<div class="caption">De vooruitgang van mijn Japans. Deze foto heb ik halverwege boek 3 van <a href="http://yesjapan.com/">Japanese From Zero</a> genomen.</div>

Dit jaar deed ik het beter. Ik heb behoorlijk wat tijd gestoken in het leren van Japans (2,5 studieboeken later — die trouwens niet meetellen voor het aantal gelezen boeken van dit jaar). In totaal las ik [75 boeken](https://www.goodreads.com/user/year_in_books/2019/11243923), wat neerkomt op 1,4 boeken per week. Een gezond getal wat mij betreft.

### Mijn geld investeren
En dan mijn andere doel. In 2017 en 2018 heb ik keihard gewerkt zonder dat mijn salaris verdween aan allerlei randzaken. Dat ging goed. Eigenlijk een beetje te goed. Vandaar dat ik het doel stelde om mijn geld te investeren in iets anders dan mijn spaarrekening. En dat ging niet zo goed.

Eind 2018 besloten we te verhuizen. Als je ooit verhuisd bent (en dat zelf moest betalen), weet je dat het een duur grapje is. In dit geval besloten we ook nog eens naar een stad 200km verderop te verhuizen. En als dat je spaarrekening nog niet leegvreet, doet het volgende dat wel: het verhuizen naar een appartement dat een complete make-over nodig heeft om het leefbaar te maken.

![Een oude kamer met lege muren en een oude vloer.](/assets/images/blogs/2019/renovation.jpg)
<div class="caption">De dag dat we in ons nieuwe appartement trokken. Deze foto reflecteert de staat van het appartement: muren gevuld met gaten, lelijke vloeren en plinten uit de jaren 70.</div>

Nadat we verhuist waren en allerlei klusjes in en om het huis hadden voltooid, ben ik alsnog in de wereld van het beleggen gedoken. Waarna ik heb besloten dat het mijn tijd niet waard was. Alle boeken die ik las gingen over de Amerikaanse markt, die niet te vergelijken is met de Nederlandse beleggingswereld. Natuurlijk had ik wat afspraken bij bureaus kunnen maken om hun het geld in handen te geven, maar uiteindelijk boeide het me te weinig. Ik heb liever een hoog bedrag in mijn noodgevallenpotje en wat 'entertainment'-geld dat ik waarschijnlijk toch niet uit ga geven.

## Het beste van
Ik hou van 'Best of'-lijstjes. Elk jaar denk ik wel een keer of vijf aan het schrijven van zo'n lijst. Ik doe het alleen nooit, want ik heb niemand om het mee te delen. Dus, denkbeeldige lezer, deze is speciaal voor jou.

### Favoriete nummers van 2019
Sinds 2015 houd ik jaarlijks een Spotify-lijst bij van elk nummer dat ik dat jaar goed vond. Op deze manier kan ik bijhouden hoe mijn smaak veranderd. Vergeleken met vorig jaar heb ik minder countrynummers toegevoegd, maar meer indie en rock. Ik heb geen favoriet nummer van 2019, maar hier is een lijst van nummers waar ik dit jaar bijzonder van heb genoten:

* [Bazart – Maanlicht](https://open.spotify.com/track/2jT7H9BuXBN54mvgqS1QAt?si=dsDGNFHpTsC6EA0mL9aSog)
* [Billie Eilish – you should see mee in a crown](https://open.spotify.com/track/3XF5xLJHOQQRbWya6hBp7d?si=-73QXXRrQyqthKNSvnHS5Q)
* [Bring Me The Horizon – wonderful life (feat. Dani Filth)](https://open.spotify.com/track/0ceW5TkemJUEmJERavfqQq?si=jJfhgVKTRiKOozfGQtiPyA)
* [The Dangerous Summer – Way Down](https://open.spotify.com/track/3yTMJDbmXKfZi0OW2g4193?si=7BsIJPqpSMuVm-7RK4iqsA)
* [DON BROCO – HALF MAN HALF GOD](https://open.spotify.com/track/5Wb2GZoh6B9eldJr0Yo26v?si=Y-3TQO3cQ06Lw4Z6K-GCoA)
* [FEVER 333 – BURN IT](https://open.spotify.com/track/2j02RtZz6v53FRw4oWliZf?si=yIlO3Jl1TkSgf4tsOgDxCw)
* [flor – never was mine](https://open.spotify.com/track/0ITvp1mxP6Xl4h3wq9YxSm?si=T0LtjA2bTeyhosZZZ-6n3A)
* [The Hunna – Babe, Can I Call?](https://open.spotify.com/track/1mjZD8qkY7SyCRoNIEQ7MU?si=upPuqw73QtWudEatbxFKuQ)
* [joan – all the way](https://open.spotify.com/track/7oKqcT6K5b0mxiz1daOU5e?si=PKeqkKTVTUWjJ0xNH4lV6g)
* [Lady Antebellum – What If I Never Get Over You](https://open.spotify.com/track/0qkdE1C0ufnUISKwhg8Wh6?si=0IZOoGWcQTGeb2AKIc0KyA)
* [The Maine – Heaven, We’re Already Here](https://open.spotify.com/track/23BMj7PnV6n6oZLUgQpZyy?si=YzNiccrWSeiIT_gB4T5K9A)
* [Nik Mystery – So](https://open.spotify.com/track/5rbGFp3wbk0kndmxZbTaoq?si=NwNu-VJ2SfKl18ej5lvS7Q)
* [PUP – Bloody Mary, Kate and Ashley](https://open.spotify.com/track/32HqvjPjKJvR54xNplTZIB?si=kufLvtKFS6i0jYUbHvk_Eg)
* [Rammstein – ZEIG DICH](https://open.spotify.com/track/3d3k8g4GTVx9EFIFlOZOEX?si=Lts4nbzKQpWe8cd4PKXlPQ)
* [Stand Atlantic – Lavender Bones](https://open.spotify.com/track/5bJW3GFEgVklsym3fmCCaL?si=0leM7OyfQVOT17TNJhwmAQ)
* [Sundara Karma – Higher States](https://open.spotify.com/track/2E0GSHbbJPl8HtIlGEVpvE?si=G0HVqUtLS0GJPbN64vf0SA)
* [TRESOR, Beatenberg – Aphrodite](https://open.spotify.com/track/60q1qCrbsMcz1Dj0mBTjhH?si=ivPE_SrCRh6CSXj6exGHVw)
* [whenyoung – Never Let Go](https://open.spotify.com/track/2UWFZacsTCXSHBFVYjRMY1?si=AIq03WpxTCaz-oKvQmy_Hg)

Je kunt ze allemaal vinden in [mijn ‘Best of 2019’ playlist](https://open.spotify.com/playlist/0ccBFHOKMeZPVAE15yGG4o?si=ivpB25MDQWS3WAYG-Q82MQ). Wil je alle nummers die ik dit jaar goed vond horen? Ga dan naar [mijn volledige 2019 playlist](https://open.spotify.com/playlist/2mn0lEnM8G5wmOMjLSfAmc?si=qg3Taqz1Re-RMO0rmoC5jg).

### Albums die ik veel te vaak heb geluisterd
Al met al gaat staat deze categorie in het teken van [Taylor Swift's Lover](https://open.spotify.com/album/1NAmidJlEaVgA3MpcPFYGq?si=CW_sxT2kRemcxEQ3PhCUpw) aangezien ik het album dagelijks meerdere keren heb geluisterd, maandenlang. Het album bevat pareltjes als _Cornelia Street_, _I Think He Knows_ en _Cruel Summer_. Ik vind ze allemaal fantastisch.

Ook de moeite waard:
* [Billie Eilish – WHEN WE ALL FALL ASLEEP, WHERE DO WE GO?](https://open.spotify.com/album/0S0KGZnfBGSIssfF54WSJh?si=d98UhQuBTJykLCBKM8-uuQ)
* [Bring Me The Horizon – amo](https://open.spotify.com/album/04mkS7FooK8fRbB626T9NR?si=8lhTic5lRguZqIuDMX9rhA)
* [The Dangerous Summer – Mother Nature](https://open.spotify.com/album/5Mh4kAFfP8BXkhS6PAfx6H?si=CkQmjV7YRWeD8WStjnW_Yg)
* [FEVER 333 – STRENGTH IN NUMB333RS](https://open.spotify.com/album/5PvosHtqCuqLK8A131lGZf?si=KoMWPLh0StywLybC64hcoA)
* [The Maine – You Are OK](https://open.spotify.com/album/1fPQaZhs8bWeL3Io9u4TsD?si=dLjxg2p8Qg-ZiWD9YTqnNA)
* [The Japanese House – Good At Falling](https://open.spotify.com/album/2Z3VHMeoskdxyTkMA8Ts9a?si=rADuxunFSR2iis8MXHMZOA)

### Games die ik fantastisch vond
Over het algemeen game ik zo'n 3 uur per week. Meestal in het weekend, vroeg in de ochtend. Ik ben zeker geen hardcore gamer — ik ben een echte angsthaas en heb een hekel aan shooters. Ik ben zo'n persoon die de bloemetjes plukt in Skyrim. Games waardeer ik vanwege hun storytelling en mooie landschappen. Daarom nomineer ik elke game die ik dit jaar gespeeld heb als game van het jaar.

* [Assassin’s Creed: Origins](https://youtu.be/P3eWuaIJQkk)
* [The Legend of Zelda: Breath of the Wild](https://youtu.be/1rPxiXXxftE)
* [Red Dead Redemption II](https://youtu.be/gmA6MrX81z4)
* [Stardew Valley](https://youtu.be/ot7uXNQskhs)

In 2020 veranderen we een van onze lege slaapkamers in een kantoorruimte, wat inhoud dat ik een mooie set-up heb om eindelijk eens wat macOS games te spelen, zoals _The Witness_, _Civilization VI_ en _Firewatch_.

### Boeken die ik aanraad
Dit jaar heb ik 75 boeken gelezen. Er zit er één bij die ik iedereen aanraad te lezen: [Michael Pollan's _The Omnivore's Dilemma_](https://www.goodreads.com/book/show/3109.The_Omnivore_s_Dilemma). Het boek gaat over voedselconsumptie en is een must-read voor iedereen die vragen als _'Wat is ethisch om te eten?'_ beantwoord wil hebben. Pollan heeft de (Amerikaanse) voedselindustrie echt top in de puntjes onderzocht terwijl hij tegerlijkertijd zijn eigen voedselkeuzes in twijfel trok. Ook al komt het boek oorspronkelijk uit 2006, hij is zeker niet verouderd. Aanrader.

Onderstaande boeken raad ik ook aan, puur omdat ze goed geschreven, grappig, interessant of inspirerend zijn:

* [Michelle Obama – Becoming](https://www.goodreads.com/book/show/38746485-becoming)
* [Melinda Gates – The Moment of Lift](https://www.goodreads.com/book/show/40776644-the-moment-of-lift)
* [Michael Gibney – Sous Chef: 24 Hours on the Line](https://www.goodreads.com/book/show/18142414-sous-chef)
* [Chuck Klosterman – Raised in Captivity](https://www.goodreads.com/book/show/42585299-raised-in-captivity)
* [Richard  Powers – The Overstory](https://www.goodreads.com/book/show/40180098-the-overstory)
* [Barry Hughart – Bridge of Birds](https://www.goodreads.com/book/show/15177.Bridge_of_Birds)
* [Anthony Bourdain – Kitchen Confidential: Adventures in the Culinary Underbelly](https://www.goodreads.com/book/show/33313.Kitchen_Confidential)
* [Bill Bryson – The Body: A Guide for Occupants](https://www.goodreads.com/book/show/43582376-the-body)
* [Paul Theroux – Deep South: Four Seasons on Back Roads](https://www.goodreads.com/book/show/23719344-deep-south)
* [Ben Smith – Doggerland](https://www.goodreads.com/book/show/42363317-doggerland)
* [Brandon Sanderson – The Way of Kings](https://www.goodreads.com/book/show/7235533-the-way-of-kings)
* [Judith Grisel – Never Enough: The Neuroscience and Experience of Addiction](https://www.goodreads.com/book/show/39999461-never-enough)
* [Seth Godin – This Is Marketing: You Can’t Be Seen Until You Learn To See](https://www.goodreads.com/book/show/40549476-this-is-marketing)
* [Bessel van der Kolk – The Body Keeps The Score: Brain, Mind, Body in the Healing of Trauma](https://www.goodreads.com/book/show/18693771-the-body-keeps-the-score)

Als je wilt weten welke boeken ik nog meer heb gelezen dit jaar, kun je mijn [_Year In Books op Goodreads_](https://www.goodreads.com/user/year_in_books/2019/11243923) bekijken.

## Wat er staat te wachten voor 2020
2020 is een lege pagina. Er staan wat evenementen gepland, waaronder de _Vierdaagse_ en een werkweek naar het buitenland. Stedentrips worden nog besproken. En een roadtrip naar Slovenië staat op de planning.

![Een foto van de bergen en een meer in Noord-Italië, genomen vanuit de auto.](/assets/images/blogs/2019/roadtrip.jpg)
<div class="caption">De Italiaanse Alpen. Foto genomen in de auto tijdens onze roadtrip naar Napels in oktober 2017.</div>

Wat betreft concerten staan er 1 concert en 3 festivals op de planning. 20 juni is [Werchter Boutique](https://www.werchterboutique.be/nl/) in België met niemand minder dan Taylor Swift. Een achtertuinconcert, gezien het gaat om Taylor Swift binnen 2 uur rijden. Een paar dagen later, op de 24e, staat Rammstein in het Goffertpark — 10 minuten fietsen van ons appartement. Letterlijk een achtertuinconcert, want vorig jaar konden we genieten van de muziek van Muse, die optrad in het Goffertpark, op ons balkon. [Down The Rabbit Hole](https://downtherabbithole.nl) heeft ook wat grote namen dit jaar, waaronder HAIM en Kacey Musgraves. En er is praat over een volgende [Lowlands](https://lowlands.nl/).. we zullen zien.

Gelukkig nieuw jaar en gelukkig nieuw decennium. Laten we hopen dat het een goede wordt.
