---
layout: detail
title: "14 dagen, 5.000 kilometer dwars door Europa"
permalink: /roadtrip-4
categories:
author: Ilse
---

# Deel IV | Prachtige riffen en enorme insecten
Na onze nacht in Kotor wilden we weer verder. Meer van het land zien en toch maar weer richting de camping. We besloten richting een camping in Veslo te rijden, aan de kust, maar met een omweg via Skadarska Jezero, het meer dat tussen Montenegro en Albanië ligt. Omdat de auto moeite had met de hitte vanwege een lek in de radiator, namen we niet de bergweg via Lovćen, maar de 'normale' weg via Budva, waarna we een verkeerde afslag namen en alsnog in de bergen terechtkwamen zonder een mogelijkheid om te keren. Mijn schuld, oeps.

![De kerk van Kotor](/assets/images/blogs/kroatie/8-kotor.jpg)
<div class="image-description">Voordat we de baai van Kotor verlieten, bezochten we eerst de prachtige oude stad van Kotor, waar we stiekem wel wat langer hadden willen blijven.</div>

![De kust van Montenegro](/assets/images/blogs/kroatie/8-kust.jpg)
<div class="image-description">De kust van Montenegro, richting Budva.</div>

![De bergen rondom de kust](/assets/images/blogs/kroatie/7-kustlijn.jpg)
<div class="image-description">Je denkt misschien dat het wel meevalt, maar zó hoog waren de bergen rondom de kust. Dit was halverwege de berg.</div>

![Uitzicht vanaf het tankstation](/assets/images/blogs/kroatie/8-tankstation.jpg)
<div class="image-description">We dachten dat we ergens in centraal Afrika zaten. Uitzicht vanaf het tankstation, net na de onbedoelde bergweg.</div>

![De wetlands van Skadarska Jezero](/assets/images/blogs/kroatie/8-wetlands.jpg)
<div class="image-description">De wetlands van Skadarska Jezero, naast de E80.</div>

![Skadarska Jezero](/assets/images/blogs/kroatie/8-skadarska.jpg)
<div class="image-description">Meer wetlands en het daadwerkelijke meer. Rechts de bergen van Albanië.</div>

Vanaf Skadarska Jezero reden we via de hoofdstad Podgorica terug richting de kust. In Podgorica hadden we trouwens voldoende te bekijken: we zagen 2-3 bosbranden.

![Naaldbomen](/assets/images/blogs/kroatie/8-naaldbomen.jpg)
<div class="image-description">Vreemd setje naaldbomen in <i>the middle of nowhere</i>.</div>

![Bosbrand](/assets/images/blogs/kroatie/8-brand.jpg)
<div class="image-description">Rook van een van de meerdere brandjes die we zagen. Dit was de kleinere.</div>

![Bosbrand](/assets/images/blogs/kroatie/8-brand-2.jpg)
<div class="image-description">De wat grotere brand woedde ten zuiden van Podgorica, naast de M2.3.</div>

![De weg door de bergen heen](/assets/images/blogs/kroatie/8-bergweg.jpg)
<div class="image-description">De weg door de bergen heen.</div>

![Bergweg](/assets/images/blogs/kroatie/8-terug-naar-de-kust.jpg)
<div class="image-description">Dezelfde weg, iets verderop.</div>

## Kleine camping, enorme insecten
We overnachtten op een van de weinige campings van Montenegro, in Veslo, aan de kust. In 2017 is hier de hele omgeving in lichtelaaie opgegaan vanwege een enorme bosbrand. Het effect ervan is nog steeds te zien: alle bomen zijn zwart. De weg is guur en we voelen ons niet echt op ons gemak. Maar we komen aan op de camping en zijn blij ons tentje op te zetten — in de schaduw, por favor. Om vervolgens een duik te nemen in het prachtige water. De camping zit aan een rif zoals we die alleen op Premantura hebben gezien: vol visjes en dingen om te ontdekken. Onze nieuw aangeschafte duikbrillen worden goed gebruikt hier.

![De bomen op de camping](/assets/images/blogs/kroatie/8-camping-bos.jpg)
<div class="image-description">Onze camping, in de luwte van de bomen. De camping heeft de bosbrand grotendeels overleeft.</div>

Omdat het een kleine camping was, hadden ze alleen wat pannenkoeken ze bieden als avondeten. Dat hebben we maar voor lief genomen — het dichtstbijzijnde restaurant was minstens een uur rijden.

![Pannenkoeken met fruit en nutella](/assets/images/blogs/kroatie/8-crepes.jpg)
<div class="image-description">Pannenkoeken met vers fruit (banaan, abrikoos en kersen) voor mij, pannenkoeken met koekjes, kersenjam en Nutella voor Michael. Mét Nikšićko natuurlijk.</div>

![Droge grond](/assets/images/blogs/kroatie/8-droogte.jpg)
<div class="image-description">De droogte is hier goed te zien aan de grond.</div>

![Zonsondergang in Montenegro](/assets/images/blogs/kroatie/8-zonsondergang.jpg)
<div class="image-description">Prachtige zonsondergang.</div>

![Bouwgrond](/assets/images/blogs/kroatie/8-camping.jpg)
<div class="image-description">Ze waren volop aan het bouwen bij de camping. Volgens mij hebben ze toerisme hier net ontdekt.</div>

![De weg naar zee](/assets/images/blogs/kroatie/8-weg-naar-zee.jpg)
<div class="image-description">Zelfgebouwd pad richting de zee — tijdens zonsondergang.</div>

![De rotsen](/assets/images/blogs/kroatie/8-rotsen.jpg)
<div class="image-description">De rotsen. De eigenaar van de camping heeft hier trappen in de rotsen gebouwd om naar het water te kunnen. Hoewel de rotsen bloedheet waren, was het was een populaire plek om te zijn voor de campinggasten.</div>

![De weg naar zee](/assets/images/blogs/kroatie/8-zee.jpg)
<div class="image-description">De rotsen overdag. We zaten er verspreid met zo'n 20 mensen.</div>

![Gezelschap aan de campingtafel](/assets/images/blogs/kroatie/8-gezelschap.jpg)
<div class="image-description">Gezelschap. Lekker Yahtzeeën want het was echt bloedheet in het bos, ook 's avonds om half 10 (34 graden).</div>

![Sterrenhemel](/assets/images/blogs/kroatie/8-sterren.jpg)
<div class="image-description">Die nacht was het deels bewolkt, maar de sterren kon je goed zien.</div>

### Helse nacht
Vanwege de hitte hebben we die nacht niet geslapen. In een tentje is het boven de 27 graden gewoon niet uit te houden. Ook zaten er constant schimmen van enorme insecten in of op de tent. Bij daglicht zagen we ze pas. We dachten in eerste instantie twee nachten te blijven, maar besloten om toch maar richting richting Mostar in Bosnië te gaan. Met als tussenstop: Dubrovnik.

![Krekels](/assets/images/blogs/kroatie/8-insecten-3.jpg)
<div class="image-description">'s Nachts was het licht aangebleven in het (open) toiletgebouw, waardoor 's ochtends de complete ruimte onder de insecten zat. Waaronder deze vriendjes boven de wc-deur.</div>

![Cicade nimf](/assets/images/blogs/kroatie/8-insecten.jpg)
<div class="image-description">Een cicade nimf. Evolueert op magischerwijs in een cicade. Deze was blijkbaar al verveld (zie de spleet op zijn rug).</div>

![Cicade](/assets/images/blogs/kroatie/8-insecten-2.jpg)
<div class="image-description">Een gele cicade. Deze hoor je dus in het Mediterraanse gebied. Ze zijn enorm (maar doen geen vlieg kwaad). De oogjes zijn wel erg schattig.</div>

[Lees verder: Op naar de grootste teleurstelling van onze reis](/roadtrip-5)
