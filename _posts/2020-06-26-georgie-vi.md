---
layout: detail
title: "Georgië VI — We willen terug"
working-title: "We willen terug"
note: "Deel VI"
permalink: /georgie-6
categories:
author: Ilse
---

De laatste dag hebben we het rustig aan gedaan. 's Ochtends werd de auto opgehaald en zijn we naar de stad gegaan. Daar hadden we nog een uur of 2 voordat we naar het vliegveld moesten. Dus gingen we voor het totaalbedrag van 3 GEL (€1) koffie drinken in de stad. Met moeite vonden we een taxichauffeur die ons naar het vliegveld wilde brengen. Na een bijna-doodervaring met een vrachtwagen met een lekke band kwamen we heelhuids aan en was ons Georgië-avontuur voorbij.

![Het uitzicht vanaf de grote straat](/assets/images/blogs/georgie/richting-vliegveld.jpg)
<div class="image--description">De staat van de huizen langs de weg richting het vliegveld was niet bijzonder denderend. Je moet je wel bedenken: hier wonen mensen.</div>

## We willen terug
Ik riep het al toen we op weg waren naar het vliegveld, maar: we willen terug. De drie dagen in Georgië waren speciaal. Nog nooit waren we in zo'n bijzonder land geweest. Het staat dan ook op ons lijstje voor deel twee. Dan huren we een auto en gaan we naar de plekken waar we nu niet naartoe konden. Naar Mtirala nationaal park en de Zwarte Zee, naar Mestia in de bergen, de verlaten spa-resorts van Tskaltubo ontdekken en naar de grotten van Vardzia (of Uplistsikhe). En dan vervolgens via Tbilisi naar de kerk van Gergeti. Misschien dat we een deel van Azerbeidzjan en Armenië meenemen. Het is maar 13 uur rijden van Batumi naar Baku. Waarom niet?

Als je toe bent aan "iets anders" voor je vakantie, zou ik Georgië zeker aanraden. Ook al is het maar voor 3 dagen.
